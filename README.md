
# <a name='Falk'></a>Falk

---

SØK PÅ DENNE SIDEN

Du kan søke etter informasjon på denne siden med Ctrl+ F: 
- Trykk Ctrl+F for å få opp søkefeltet.
- I søkefeltet skriver du det vil søke etter.
- Søketreff blir uthevet med en annen bagrunnsfarge.  


---

### Formålet med Falk
Falk skal fungere som en felles autoriseringsløsning for de nasjonale kvalitetsregistrene på plattformene
-	eReg
-	MRS 
-	OpenQReg
Falk skal også kunne brukes av fellesløsninger som Rapporteket. 

Falk skal ivareta sikker autentisering og autorisering, samt administrasjon av dette, på en brukervennlig måte, og samtidig ivareta Normen sine krav. Den eksisterende autorisasjonsløsningen for nasjonale kvalitetsregistre, helseregister.no, har flere kjente svakheter som Falk ønsker å utbedre. De viktigste svakhetene er at vi ikke vet sikkert hvem det er som søker om tilganger og at brukerne lett kan søke om og få tildelt for høye rettigheter. Det er også en utfordring at helsepersonell må logge på svært mange systemer i løpet av en dag. Falk sikter på å løse disse problemene ved å etablere gode rutiner og grensesnitt for søknad og tildeling av tilganger. 

Vi tar i bruk HelseID som kilde til identiteter og vi skal sikre at tilgangssøkers identitet er godt verifisert, før vi lagrer en søknad. Målet med Falk er at alle nasjonale kvalitetsregistre skal kunne ta i bruk HelseID uten å måtte håndtere brukerinformasjon eller tilgangsinformasjon selv. Falk vil også være gjenbrukbar for andre konsumenter med lignende behov. 

På sikt vil HelseID tilby fødererte identiteter fra alle identitetsleverandører med kobling til Helsenettet. Når dette er etablert vil vi kunne tilby «single sign-on» til alle kvalitetsregistrene. På kort sikt må vi håndtere identiteter i Falk. Pålogging her gjelder også internasjonale brukere.

---

### Brukerdokumentasjon 
Veiledningene som forklarer hvordan du kan navigere og bruker Falk er delt inn i flere sider som vises nedenfor. 
Klikk på navnet til den veiledningen du vil ha, for å få opp siden med veiledningen. 

#### [* Veiledning for innlogging](LoggInn.md)
Enkel veiledning for å logge inn. 

#### [* Brukerveiledning - Brukere i Falk](Brukerdokumentasjon-bruker.md)
Bruker er en rolle i Falk som de fleste som logger inn i Falk kommer til å ha. Rollen Bruker vil ha mulighet til å søke om tilgang og logge inn på applikasjoner (registre).

#### [* Brukerveiledning - Tilgangstildeler](Brukerdokumentasjon-tilgangstildeler.md)
Tilgangstildeler er en rolle i Falk som kan tildeles de som skal behandle søknader om tilgang som er sendt inn av brukere, og til å gi disse rett tilgang til roller ved enheter/avdelinger.

#### [* Brukerveiledning - Applikasjonsadministrator](Brukerdokumentasjon-applikasjonsadmin.md)
Applikasjonsadministrator, også kalt AppAdmin, er en rolle i Falk som gis til de som skal administrere en applikasjon (register) og som kan bestemme hvem som skal ha rollen Tilgangstildeler for applikasjoner.

#### [* Brukerveiledning - Falk Administrator](Brukerdokumentasjon-falkadmin.md)
Falk Administrator er en rolle for de som administrerer Falk. Denne rollen kan legge til nye applikasjoner og administere alt inne i Falk. Det er bare Norsk Helsenett, NHN, som har denne rollen.

#### [* Brukerveiledning - M2M-klienter](Brukerdokumentasjon-m2m.md)
M2M er Maskin-til-Maskin-klienter. Dette styrer tilganger som maskiner har for å komunisere med applikasjoner.

#### [* Prosedyrer](Prosedyrer.md)

---

>[ Til veiledning for innlogging](LoggInn.md)

>[ Til toppen av denne siden](#falk)
